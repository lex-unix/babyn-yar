---
title: "Exodus: Шлях з небуття - разом крізь віки"
description: "Exodus: Шлях з небуття - разом крізь віки"
---
import Image from '@/components/Image.astro'
import Video from '@/components/Video.astro'

## «Exodus: Шлях з небуття» - разом крізь віки

Український та єврейські народи мають спільний історичний шлях у прагненні свободи. Показати цю єдність та вшанувати всіх праведників, які ризикували життям заради інших людей, покликаний проєкт «Exodus: Шлях з небуття». 

<Image src="/assets/events/exodus/01.webp" alt="Sample" />

Художня виставка, яка презентує проєкт, розпочала роботу 14 травня у символічному місці - спорткомплексі «Авангард», побудованому в Бабиному Яру на місці старого єврейського кладовища. 

<Image src="/assets/events/exodus/02.webp" alt="Sample" />

Місце, в яке 1 березня 2022 року влучила російська ракета, стало новою пам’яткою злочинних зазіхань на життя людей.

<Image src="/assets/events/exodus/03.webp" alt="Sample" />

Виставка організована НІМЗ «Бабин Яр» за сприяння Посольства Литовської Республіки в Україні.

<Image src="/assets/events/exodus/04.webp" alt="Sample" />

На виставці представлені творчі проєкти видатного українського художника Матвія Вайсберга «Тонка Червона лінія» та литовського митця Даумантаса Тодесаса «Мандри Мойсея».

<Image src="/assets/events/exodus/05.webp" alt="Sample" />

«Тонка Червона Лінія» створена Матвієм Вайсбергом після початку повномасштабного вторгнення та присвячена захисникам Маріуполя, жертовність яких визначає сучасний шлях України, яка бореться за свою свободу. 

<Image src="/assets/events/exodus/06.webp" alt="Sample" />

«Мандри Мойсея» Даумантаса Тодесаса – це шлях з небуття єврейського народу.

<Image src="/assets/events/exodus/07.webp" alt="Sample" />

Автор надихнувся майже втраченою роботою Яковаса Бунки «Мойсей із Плателія», зміг її відновити та зібрати навколо проєкту десятки художників з усього світу, щоб кожен з них надав скульптурі нового життя, розповів про тих, хто не змирився з положенням раба та загинув за свободу. 

<Image src="/assets/events/exodus/08.webp" alt="Sample" />

Участь у відкритті експозиції взяв Вальдемарас Сарапінас, Надзвичайний і Повноважний Посол Литовської Республіки в Україні.

<Image src="/assets/events/exodus/09.webp" alt="Sample" />

Виставку відвідали Праведники народів світу.

<Image src="/assets/events/exodus/10.webp" alt="Sample" />

Очільниця НІМЗ «Бабин Яр» Роза Тапанова разом колегами доклали багато зусиль для того, щоб виставка стала не тільки знаковою культурною подією, а й місцем роздумів про спільну історію українського та єврейського народів.

<Image src="/assets/events/exodus/11.webp" alt="Sample" />

<Video src="/assets/events/exodus/01.mp4" poster="/assets/events/exodus/poster.webp" />
