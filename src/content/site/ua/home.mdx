---
title: Головна
description: Певний опис
---

## Бабин Яр – Національний історико-меморіальний заповідник.

Місце трагедії, що стало символом Голокосту. Невимовний біль всього людства і
пам’ятка про ціну людського життя

## Менора

На цьому бронзовому меморіалі двома мовами викарбувані слова з Біблії “Голос
крові брата твого волає до мене з землі”. Важкі, болючі, сповнені суму, але
такі точні і чесні. Жива пам’ять про євреїв, що були розстріляні в часи
окупації Києва. Відкриття бронзового семісвічника, символа єврейської
культури, відбулося на 50-ту річницю трагедії Бабиного Яру в 1991 р.

## Символічна Синагога "Місце для роздумів"

14 травня 2021 року на схилах Бабиного Яру з’явилася символічна Синагога. В
цей день країна вперше відзначала день пам’яті українців, які рятували євреїв
під час Другої Світової Війни. Місце обране не випадково, схил поруч з Менорою
багато років вважався місцем скорботи та молитви. Оздоблене накшталт
старовинних Синагог, що були знищені під час війни, “місце для роздумів”
відкривається наче книга для всіх, хто хоче вшанувати пам’ять жертв трагедії.
